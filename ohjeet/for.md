# For-silmukka

Kauan sitten [ilkeä opettaja käski Carl Friedrich von Gaussia laskemaan yhteen kaikki luvut yhdestä sataan](https://nrich.maths.org/2478). Gauss yllätti opettajan vastaamalla hetken päästä. Hän oli kehittänyt ovelan laskutavan.

Jos osaa käyttää tietokonetta, ei tarvitse edes keksiä mitään hienoa kaavaa. Tässä on lukujen yhdestä sataan summa laskettuna yksinkertaisella silmukalla:

$$$for/main.go$$$

`for` toistaa koodia niin kauan kuin sille annettu ehto on tosi. Tässä tapauksessa sen voi siis lukea:

> Niin kauan kuin luku on pienempi tai yhtäsuuri kuin sata, lisää luku summaan ja kasvata lukua yhdellä.

## Kokeile itse
- Laske yhteen luvut sadasta tuhanteen
- Näytä kaikki sataa pienemmät *neliöt* (neliö on luku kerrottuna itsellään)