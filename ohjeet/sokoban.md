## Sokobanin säännöt

Pelaaja voi liikkua kerrallaan yhden ruudun ylös, alas, oikealle tai vasemmalle. Pelaaja ei voi liikkua **seinän** sisään eikä **kuoppaan**.

Pelaaja voi siirtyä ruutuun, jossa on **kivi**, jos kiven takana on **tyhjää** tai kuoppa. Tällöin kivi siirtyy yhden ruudun suuntaan, johon pelaaja liikkui. Pelaaja voi siis työntää yhtä kiveä, mutta ei montaa.

Jos kivi siirtyisi ruutuun, jossa on kuoppa, ruutu muuttuukin tyhjäksi.

## Siirto suomeksi

Kirjoita suomeksi mitä pitäisi tehdä, kun pelaaja haluaa siirtää hahmoa.

Sinun tarvitsee tarkastella kolmea ruutua: pelaajan vanhaa sijaintia, ruutua johon pelaaja haluaisi liikkua ja ruutua sen edessä. Voit vaikka käyttää niistä nimiä "edellinen paikka", "uusi paikka" ja "paikka uuden edessä"

Et saa sanoa "Siirrä kivi A:sta B:hen". Lautaa saa muokata ainoastaan fraasilla "laita paikkaan esine". Esim. "laita uuteen paikkaan seinä"

Muista sanoa "siirrä pelaaja uuteen paikkaan" jos liikkuminen onnistuu!